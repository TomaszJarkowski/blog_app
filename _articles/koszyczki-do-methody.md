---
id: 1
title: Koszyczki do methody
date: 09-12-2021
tags:
  - methodfeeder
  - zestaw
---

### Wprowadzenie

Method feeder cieszy się coraz większą popularnością i coraz większe grono wędkarzy używa tej methody do połowu głównie karpi na łowiskach komercyjnych. Podstawowym elementem, który jest kluczowy przy połowie tą methodą jest specjalnie skonstruowany koszyczek, który w połączeniu ze specjalną formą pozwalają zaprezentować przynętę na samej górze uformowanej przez foremkę zanęty w taki sposób, aby był jak najbardziej atrakcyjna dla ryb. Na rynku jest bardzo wiele koszyczków do methody, wraz z rosnącą popularnością zaczęło powstawać mnóstwo tańszych zamienników oryginalnych koszyczków firm takich jak Preston Innovation, Drennan czy Guru. Każdy wędkarz, który już jakiś czas łowi na methodę ma na pewno w swoim pudełku z koszyczkami swoje ulubione, którym jest wierny. W tym artykule postaram się przedstawić dwa rodzaje koszyczków do methody, które używam najczęściej. ![koszyczki do method feeder](/images/article1/preston_method.jpg)

### Drennan

Firmy **Drennan** chyba nikomu nie trzeba przedstawiać i każdy, kto kiedyś miał styczność z methodą miał styczność z tą firmą. Koszyczki tej formy stosuje od około 2014r i po przestawieniu się z tańszych zamienników poczułem straszne zaskoczenie z jaką łatwością zanęta/pellet odchodzi z foremki bez obawy czy tym razem się uda, czy nie. Występują w 2 rozmiarach small i large gdzie small występuje w gramaturze 15g, 25g i 30g natomiast large w gramaturze 25g, 30g i 45g.

**Plusy**, plusem tych koszyczków jest na pewno cena, ponieważ jeden koszyczek można dostać w cenie około 10zł co w porównaniu do niektórych firm, które swoje koszyczki wycenia na 16zł jest dość dobrą ceną. Dodatkowo dobra jakość, niezawodność, brak problemów z formowaniem zanęty.

**Minusy**, do minusów tych koszyczków można zaliczać na przykład trafiające się wady z odpadającym ciężarkiem od koszyczka czy też brak możliwości szybkiego zmiany koszyczka bez demontażu zestawu tak jak jest to w przypadku koszyczków firmy Preston Innovation.

![drennan method feeder](/images/article1/drennan_method.jpg)

### Preston Innovation

Koszyczki te stosuję od roku 2019r i są aktualnie dla mnie numerem jeden na większości zasiadek. Występują w 3 rozmiarach S, L, i XL, ale także występują w wielu gramatuch. S - 20g, 30g, 45g , L - 20g, 30g, 45g, XL - 30g, 45g, 60g. Najbardziej popularnymi są koszyczki w rozmiarze L i ja również najczęściej z nich korzystam. Na początku sezonu, kwiecień, początek maja stosuje mniejsze podajniki o wielkości S, ponieważ powierzchnia koszyczka jest mniejsza przez co mogę podawać mniejsze porcje zanęty.

**Plusy**, ogromnym plusem dla mnie jest zastosowany w tych koszyczkach system do szybkiej wymiany koszyczków dzięki czemu mogę zmieniać wielkość lub gramaturę koszyczków a nawet firma Preston Innovation wypuściła serie różnych innych produktów takich jak ciężarki, standardowe koszyczki i banjo z tym samym system co powoduje bardzo duże możliwości szybkiego modyfikowania zestawu. Oprócz tego to bardzo solidna i prawie niezniszczalna konstrukcja, jak i również brak problemów z formowaniem zanęty.

**Minusy**, do minusów tych koszyczków można jedynie cenę, która jest bardzo wysoka i waha się w granicach 16zł za jeden koszyczek.

![preston innovation method feeder](/images/article1/preston.jpg)
