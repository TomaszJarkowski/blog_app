---
id: 4
title: Moje ulubione dodatki zanętowe
date: 12-02-2021
tags:
  - dodatki
  - zaneta
---

### Wprowadzenie

![pieczywo fluo](/images/article4/bread.jpg)

Na rynku jest dostępnych mnóstwo różnych rodzajów zanęt, o różnych kolorach, smakach, aromatach, z mniejszymi/większymi frakcjami, bardziej/mniej klejąca, dedykowana pod różne ryby czy też na różne zbiorniki wodne. Lecz co w przypadku gdy chcemy naszą mieszankę dodatkowo ,,dopalić'' i zwiększyć jej potencjalną atrakcyjność dla ryb lub w przypadku kiedy składnika, który działa świetnie na ryby, na które polujemy nie ma w naszej zanęcie wtedy na przeciwn oczekiwanim wędkarzy wychodzą **dodatki zanętowe**. Są różne rodzaje takich dodatków, dziś postaram się przybliżyć kilka najczęściej przez mnie stosowanych. Dzięki dodatkom możemy z łatwością zmienić kolor mieszanki, zapach lub dodać coś ,,treściwszego'' aby ryby dłużej przytrzymać w naszym miejscu nęcenia. Uwaga! Każdy dodatek należy stosować z rozsądkiem i mieć świadomość że jeżeli się przedobrzy efekt może być zupełnie odwrotyny czyli z ulepszenia zanęty niestety możemy ją pogorszyć i tym samym odstraszyć ryby z łowiska dlatego stosowanie dodatków należy robić z głową.

### Dodatki sypkie

![mielone konopie](/images/article4/hemp.jpg)

Dodatki sypkie należy dodawać do suchej mieszanki zanętowej przed jej namoczeniem, aby po dodaniu takie dodatku dodatek nie wypił wody z zanęty co spowoduje przesuszenie zanęty i jej właściwości będą pogorszone.

**Mielone konopie**, szczególnie często stosowane są przez wędkarzy przy połowie płoci. Dzięki zawartości oleju niektóre frakcje mielonych konopi unoszą się na wodzie dzięki czemu zanęta pracuje w wodzie robiąc przy tym sporo ,,zamieszania'', ten efekt szczególnie dobrze wabi mniejsze ryby stąd częste stosowanie do połowu płoci. Dodatkowo ryby karpiowate (szczególnie liny) lubią bardzo aromat konopii. Takie działanie musi być kontrolowane, ponieważ zbyt duża ilość konopi może spowodować zbyt szybkie rozpadanie się czy to koszyka zanętowego, czy też kul zanętowych co w przypadku zbiorników o małej głębokości i wodach stałych nie stanowi większego problem zaś w rzekach i wodach głębokich to już może być problem więc na to trzeba zwrócić uwagę. Sugeruję nie przekraczać 20% objętości zanęty.

**Mielone pellety**, jest to dodatek o dowolnym aromacie, ponieważ na rynku dostępnych jest mnóstwo pelletów o różnych aromatach. Pellet bardzo dobrze dodaje aromatu zanęcie i dodatkowo poprawia lepkość zanęty. Jeżeli chodzi o ilość tego dodatku, jaką należy stosować jest prawie nie ograniczona lecz przy większych ilościach przekraczających 20%-25% objętości zanęty sugerowałbym używania pelletów typu feed/carp które mają mniejszą zawartość tłuszczu dzięki czemu ryby się nie będą szybko sycić zanętą i będą dłużej utrzymane w łowisku.

**Pieczywo fluo**, szczególnie często używam go podczas łownia na rzece. Bardzo fajny dodatek, który potrafi pobudzić ryby do żerowania. Nie zalecam stosowania tego w większej ilości niż 10%-15% objętości zanęty.

### Dodatki w płynie

![dodatek zanętowy w płynie](/images/article4/liquid.jpg)

Dodatki w płynie jest to mój ulubiony rodzaj dodatków zanętowych, ponieważ są bardzo proste w użyciu i można je wykorzystać nie tylko do zanęty, ale również do pelletu lub jako atraktor do przynęt i zanęt. Zawsze w swoim asortymencie na ryby mam kilka różnych wariantów zapachowych takich atraktorów. Dodatki w płynie można stosować na 2 sposoby:

**Sposób 1** - Liquid dodać do wody w dowolnych proporcjach i w tym roztworze rozrobić suchą mieszankę zanętową, aby była dobra do wędkowania.

**Sposób 2** - Liquid dodać w niewielkiej ilości do już wcześniej rozrobionej zanęty nadając jej pożądanego aromatu i zwiększyć tym samym lepkość zanęty.

Poniżej znajduje się kilka atraktorów w płynie, które ja stosuje:

**-JUICE FEEDER BAITS 150ML - BUBA CZOSNEK/KRILL, cena: około 19zł**

**-JUICE FEEDER BAITS 150ML - R-72 ANANAS/BRZOSKWINIA, cena: około 19zł**

**-SONUBAITS BAIT BOOSTER 800ML - CHOCOLATE ORANGE, cena: około 54zł**

**-SONUBAITS BARBEL LIQUID - HEMP & HALIBUT OIL, cena: około 31zł**

**-SONUBAITS LAVA - BLOODWORM, cena: około 34zł**

### Ziarna

![kukurydza](/images/article4/corn.jpg)

Ziarna mają odgrywać rolę utrzymywacza ryb w łowisku. Niestety duża ilość ziaren może spowodować, że ryby szybko się najedzą i odpłyną dlatego ilość ziaren musi być odpowiednia, aby ryby zachęcić do żerowania, bo jest coś konkretnego w naszej zanęcia, ale musi być tego na tyle odpowiednia ilość, aby się nie nasyciły. Zbyt duża ilość ziaren może też spowodować rozwalanie się kul zanętowych lub wypadanie z koszyka podczas zanęcania.

**Kukurydza**, tego dodatku zanętowego chyba nie trzeba nikomu przedstawiać. Czy jest to kukurydza gotowana, czy z puszki świetnie się nadaje jako dodatek zanętowy na karpie, leszcze, liny czy też grube płocie.

**Konopie**, bardzo dobry dodatek zanętowy, który dzięki swoim mniejszym rozmiarom świetnie nadaje się jako dodatek przy połowie mniejszych ryb gdzie kukurydza może okazać się zbyt duża ale spokojnie konopie są również bardzo dobrym wabikiem na większe ryby karpiowate i żadna ryba na pewno nie przepłynie obok nich obojętnie. Często stosuje konopie przy zasiadkach na lina i karpia.

### Mikro Pellet

![mikro pellet](/images/article4/micro_pellet.jpg)

**Mikro pellet**, przez mikro pellet rozumiem pellet od grubości 2mm do 6mm, bardzo lubię używać tego dodatku przy połowie linów a w szczególności karpi. Może pełnić funkcję podobną do ziaren, czyli grube frakcje w zanęcie dodatkowo dając możliwość manewrowania zapachem. Świetny dodatek o niezliczonych możliwościach kombinacji z zanętą. Osobiście nie stosuje tego dodatku więcej niż 20% objętości zanęty, ponieważ większe ilości mogą spowodować trudności z lepkością mieszanki i zbyt mocnym wybiciem zapachu użytego pelletu.