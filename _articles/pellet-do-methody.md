---
id: 3
title: Pellet do methody
date: 10-11-2021
tags:
  - methodfeeder
  - pellet
---

### Wprowadzenie

Wraz z rosnącą popularnością method feeder, wędkarze zaczęli w masowych ilościach stosować pellet o małej granulacji o smakach zbliżonych do rybich i o **niskiej** zawartości oleju do wypełnienia koszyczków do method feeder. Najpopularniejszą wielkością pelletów są to pellety o rozmiarze **2mm**, mniej popularne są pellety o rozmiarach 1mm lub 3mm. Wielu wędkarzy, aby zwiększyć atrakcyjność swoich pelletów do głównej bazy stworzonej z pelletów o granulacji 2mm dodaje niewielką część pelletów w rozmiarach 4mm, które w małej ilości nie powodują problemów z wypełnianiem formy. Każdy wędkarz ma swój własny sposób na uatrakcyjnienie pelletu i spowodowanie, że jest bardziej skuteczny. Na rynku jest dostępne wiele różnych kolorów pelletów od jasnobrązowych do czerwonych i mieszanie różnych kolorów, rozmiarów, zapachów daje często bardzo dobre rezultaty.
![pellet do method feeder](/images/article3/form_method_feeder.jpg)

### Jaki pellet do methody?

![pellet sonubaits perfect fin](/images/article3/pellet_sonubaits.jpg)

Pellet do methody jest sprawą bardzo indywidualną i zależy w dużym stopniu od łowiska, ponieważ na jednym łowisku może się sprawdzić pelet firmy X a na drugim łowisku może się ten sam pellet okazać totalną klapą a rewelacyjny może się okazać pellet firmy Y. Oczywiście jest wiele czynników, które na to wpływa jak na przykład dzień, miejsce połowu, pora roku, temperatura wody, specyfika łowiska itp. Dlatego firmy wędkarskie w swoich ofertach mają ogromne ilości różnych rodzajów pelletów, żeby każdy mógł przetestować na swoim łowisku kilka rodzajów i znaleźć ten najlepszy na daną wodę.

![pellet skretting coarse fish 2.3mm](/images/article3/pellet_scretting.jpeg)

**Pellet Skretting Coarse Fish 2.3mm** jest to podstawowy pellet stosowany przez większość wędkarzy łowiących na method feeder. Jest to dobrej jakości jasny pellet o niskiej zawartości oleju, który jest w porównaniu do firm takich jak Sonubaits czy Dynamitbaits tani gdyż cena tego pelletu za 1kg wynosi niecałe **14zł**. Dodatkowo co najważniejsze jest bardzo skuteczny i nawet wędkarze zawodowi go stosują na zawodach z rewelacyjnymi wynikami. Jest to mój numer jeden, jeżeli chodzi o pellet do methody i w każdej mieszance stanowi u mnie podstawę.

### Przygotowanie pelletu

![przygotowanie pelletu](/images/article3/guru_pellet.jpg)

Zarówno jak każdy wędkarz ma swój ulubiony pellet tak i każdy wędkarz ma swoją ulubioną metodę przygotowywania go do łownienia. Niektórzy rozrabiają pellet podobnie jak zwykłą zanętę dodając niewielką ilość wody i mieszając cały czas, inny zalewają pellet całkowicie wodą i po odczekaniu kilka minut odsączają wodę, jest tego mnóstwo. Trzeba jednak pamiętać o najważniejszy: **KAŻDY PELLET JEST INNY** i powinno się go rozrabiać w inny sposób. Dlatego właśnie ważne jest, aby każdy miał swój własny pellet, którego dobrze zna i wie jak go dobrze rozrobić do wędkowania. To, że ktoś w poradniku pokaże, że pellet firmy X zalewa wodą i po 2 min jest idealny do łownienia to wcale nie znaczy że wasz pellet firmy Y też będzie po tym czasie dobry do łownia.

Ja do przygotowania pelletu używam specjalnego sitka formy **Guru** które się zasypuje pelletem i wkłada do pojemnika z wodą i po około 1 min wyciągam je z wody i odstawiam pellet na około 20 min, aby nasiąknął wodą i był gotowy do łowienia. Na rynku jest wiele podobnych akcesoria do przygotowywania pelletu, firma **Preston** i **Lorpio** również w swojej ofercie mają ciekawe rozwiązania.

### Dodatki do pelletu

![dodatki do pelletu](/images/article3/dynamite_sticky.jpg)

Dodatki do pelletu to temat rzeka, na który można poświęcić nie jeden artykuł. Mimo to postaram się przybliżyć najpopularniejsze dodatki do pelletów zanętowych, które najczęściej stosują wędkarze.

**Liquidy** które można używać na wiele sposobów na przykład dodając do wody w której przygotowuje się pellet przez co zostaje on wchłonięty przez pellet. Pełnią głównie funkcję zapachową aby zmienić podstawowy zapach pelletu. Można również po przygotowaniu pelletu niewielką ilość liquidu dodać, lecz należy uważać, żeby z pelletu nie zrobiło się błoto i miał nadal zachowane swoje wszystkie najważniejsze funkcje dlatego sam preferuje pierwszy sposób.

**Barwniki** są stosowane do zmieniania koloru pelletu przy zachowaniu jego zapachu. Często wędkarze zabarwiają swoje pellety na kolory takie jak zielone czy też czerwone, taki zabieg powoduje, że ryby w niektórych przypadkach lepiej reagują na taki pellet co przekłada się bezpośrednio na efekty.

**Klej** dodaje się do pelletu, gdy chcemy podać nasz podajnik na bardzo duże głębokości lub na bardzo dalekie dystanse gdzie pellet musi być bardzo dobrze sklejony, aby podczas opadania na dno cała forma naszego pelletu została nienaruszona a uwalniania się pelletu z podajnika następowało po kilku minutach od opadnięcia na dno.

**Kruszone kulki proteinowe** to tonące drobinki kulek proteinowych o intensywnym zapachu, które bardzo mocno podnoszą atrakcyjność pelletu. Firma Ringers produkuje najbardziej popularne dodatki tego typu o smaku i zapachu czekolady w różnych wariantach kolorystycznych.

**Granulaty smużące** jak sama nazwa wskazuje ich podstawoą zaletą jest smużenie w wodzie na różne kolory, które prowokują ryby do lepszego żerowania. Należy jednak stosować ten dodatek ostrożnie, gdyż może to również przynieść efekt odwrotny. Na pewno warto po ten dodatek sięgnąć w sytuacjach, gdy od kilku godzin ryby nie reagują na nasze próby dobrania się do nich.
